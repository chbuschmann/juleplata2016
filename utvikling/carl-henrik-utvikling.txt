EXT. LYD Verdensrommet

En romsonde farer forbi vi hører radio og tv-signaler fra eldre tider rikosjert i et tilfeldig kaos. Foruroligende musikk.

ELDRE KVINNESTEMME
(type Wenche Foss)
Det finnes noen historier ingen kan fortelle. Noen ganger er det fordi historien ikke har skjedd enda, og noen ganger er det fordi en historie er blitt revet vekk fra tiden som et uønsket ark i en bok. Å, historien den er der, fanget i et tverrsnitt av tid, men om ingen husker er det ingen som forteller den. En grusom løgn konstruert av hjerteløse menn.

Musikken når et crecendo.

ELDRE KVINNESTEMME
La oss begynne på begynnelsen.

INT. Vertshuset Den Slu Hare - natt, god stemning

God i gassen finner vi alle våre kjente og kjære fra FLATLAND, det er generalrådsmåte i Flatland Sosietet: Sigar og Rødvinsforening AS.

DEN VISE MANNEN I TÅRNET
(syngende)
Tøysebrus, tøysebrus!

DR. ROMFARER YNGVE
Arr, og skål for svarte svingende!

DEN VISE MANNEN I TÅRNET
(overstadig syngende)
Tøysebrus, tøysetøs!
VIL DE SE TIL Å SERVERE MEG MER TØYSEBRUS, er de snill!

VERTINNE
Jeg tror du har fått...
(avbrutt)

DEN VISE MANNEN I TÅRNET
(bryter inn)
Tro kan de gjøre på julenissen. Jeg derimot *vet* hva som er lurt og ikke, så kom ikke her og tro og tro som at tro er så lurt liksom...
(avbrutt)
